<body>
<h2>Vilkår for bruk av Stuffonaut.com</h2>
<p>Disse vilkårene for bruk gjelder av Stuffonaut.com på http://www.stuffonaut.com.</p>
<p><strong>1. Ditt forhold til AG</strong></p>
<p>1.1 Din bruk av AGs produkter, programvare, tjenester og nettsteder (omtalt samlet som «tjenester» i dette dokumentet, og med unntak av eventuelle tjenester som leveres til deg av AG i samsvar med separat, skriftlig avtale) reguleres av bestemmelsene i en juridisk avtale mellom deg og AG. «AG» betyr Angry Group, Ltd., med primær forretningsadresse [cAdddress]. Dette dokumentet forklarer hvordan avtalen er bygd opp, og etablerer noen av bestemmelsene i avtalen.</p>
<p>1.2 Dersom annet ikke er skriftlig avtalt med AG, omfatter din avtale med AG alltid vilkårene som er angitt i dette dokumentet. Disse vilkårene omtales nedenfor som «generelle vilkår».</p>

<p>1.3 De generelle vilkårene utgjør sammen med tilleggsvilkårene en juridisk bindende avtale mellom deg og AG med hensyn til din bruk av tjenestene. Det er viktig at du tar deg tid til å lese vilkårene nøye. Denne juridiske avtalen omtales samlet nedenfor som «vilkår».</p>
<p>1.4 Hvis det er uoverensstemmelse mellom innholdet i tilleggsvilkårene og de generelle vilkårene, skal tilleggsvilkårene ha forrang i forbindelse med den aktuelle tjenesten.</p>
<p><strong>2. Godtakelse av vilkårene</strong></p>
<p>2.1 For å kunne bruke tjenestene, må du først godta vilkårene. Du kan ikke bruke tjenesten hvis du ikke godtar vilkårene.</p>
<p>2.2 Du kan godta vilkårene på følgende måte:</p>
<p>(A) ved å klikke for å godta vilkårene, dersom AG gjør dette alternativet tilgjengelig for deg i brukergrensesnittet for en tjeneste, eller</p>
<p>(B) ved å bruke tjenestene. I så fall er du innforstått med og samtykker i at AG vil betrakte din bruk av tjenestene som godkjennelse av vilkårene fra det aktuelle tidspunktet.</p>
<p><strong>3. Oversettelse av vilkårene</strong></p>
<p>3.1 Dersom AG har stilt til din rådighet en oversettelse av den engelskspråklige versjonen av vilkårene, samtykker du i at oversettelsen kun er gjort tilgjengelig av praktiske hensyn og at det er de engelskspråklige versjonene av vilkårene som styrer ditt forhold til AG.</p>
<p>3.2 Hvis det er uoverensstemmelse mellom innholdet i den engelskspråklige versjonen av vilkårene og innholdet i en oversettelse, skal innholdet i den engelskspråklige versjonen ha forrang.</p>
<p><strong>4. AGs levering av tjenestene</strong></p>
<p>4.1 AG har datterselskaper og juridisk underordnede enheter over hele verden («datterselskaper og underavdelinger»). Tidvis vil disse firmaene levere tjenester til deg på vegne av AG. Du erkjenner og godtar at datterselskaper og underavdelinger har rett til å levere tjenestene til deg.</p>
<p>4.2 AG driver kontinuerlig innovasjon for å kunne levere brukerne best mulig kvalitet. Du erkjenner og godtar at tjenestenes form og type som stilles til rådighet fra AGs side, kan endres uten at du blir varslet på forhånd.</p>
<p>4.3 Som ledd i denne kontinuerlige innovasjonen erkjenner og godtar du at AG kan slutte (varig eller midlertidig) å tilby tjenestene (eller funksjonalitet innenfor tjenestene) til deg eller brukere generelt, etter AGs eget valg, uten at du blir varslet på forhånd. Du kan når som helst avslutte bruken av tjenestene. Du trenger ikke å gi AG spesifikk beskjed når du slutter å bruke tjenestene.</p>
<p>4.4 Du erkjenner og godtar at dersom AG deaktiverer tilgang til kontoen din, kan du bli hindret i å bruke tjenestene, kontodetaljene og eventuelle filer eller annet innhold som kontoen din inneholder.</p>
<p><strong>5. Din bruk av tjenestene</strong></p>
<p>5.1 Du samtykker i å bruke tjenestene bare til formål som er tillatt i henhold til (a) vilkårene og (b) eventuelle gjeldende lover, forskrifter eller generelt akseptert praksis eller generelt aksepterte retningslinjer i de relevante jurisdiksjonene (herunder lover om eksport av data eller programvare til og fra USA eller andre relevante land).</p>
<p>5.2 Du samtykker i at du ikke vil ta del i noen aktivitet som griper inn i eller forstyrrer tjenestene (eller tjenerne og nettverkene som er koblet til tjenestene).</p>
<p>5.3 Med mindre du i en egen avtale med AG spesifikt har fått tillatelse til å gjøre slikt, samtykker du i at du ikke vil gjengi, duplisere, kopiere, selge, drive handel med eller videreselge tjenestene til noe formål.</p>
<p>5.4 Du godtar at du ene og alene er ansvarlig for (og at AG ikke er ansvarlig overfor deg eller noen tredjepart for) eventuelle brudd på dine forpliktelser i henhold til vilkårene og for konsekvensene (deriblant eventuelt tap eller skade som AG kan utsettes for) i forbindelse med et slikt brudd.</p>
<p><strong>6. Personvern og personlige opplysninger</strong></p>
<p>6.1 Les AGs retningslinjer for personvern på [privacyUrl] for mer informasjon om hvordan AG beskytter dine data. Disse reglene beskriver hvordan AG behandler personlig informasjon og sikrer ditt personvern når du bruker tjenestene.</p>
<p>6.2 Du samtykker i at dine data brukes i henhold til AGs personvernregler.</p>
<p><strong>7. Tjenestenes innhold</strong></p>
<p>7.1 Du forstår at alt av informasjon (som datafiler, skrevet tekst, programvare, musikk, lydfiler eller andre lyder, fotografier, videoer eller andre bilder) som du kan få tilgang til som en del av, eller via bruken av, tjenestene, er eneansvaret til personen som er opphav til slikt innhold. All slik informasjon omtales samlet nedenfor som «innhold».</p>
<p>7.2 Du må være oppmerksom på at innhold som presenteres for deg gjennom tjenestene, blant annet annonser i tjenestene og sponset innhold innen tjenestene, kan være beskyttet av åndsverksrettigheter som eies av sponsorene eller annonsørene som leverer dette innholdet til AG (eller av andre personer eller bedrifter på deres vegne). Du kan ikke endre, leie, lease ut, låne ut, selge, distribuere eller lage avledet arbeid basert på dette innholdet (i sin helhet eller delvis), med mindre du i en egen avtale spesifikt har fått tillatelse til å gjøre slikt av AG eller av eierne av dette innholdet.</p>
<p>7.3 AG forbeholder seg retten (men har ingen forpliktelse) til å forhåndssortere, lese gjennom, markere, filtrere, avslå, endre eller flytte noe eller alt innhold fra en hvilken som helst tjeneste.</p>
<p>7.4 Du forstår at du ved å bruke tjenestene kan bli eksponert for innhold som du kanskje finner støtende, krenkende eller upassende, og at du i dette henseende bruker tjenestene på egen risiko.</p>
<p>7.5 Du godtar at du ene og alene er ansvarlig for (og at AG ikke er ansvarlig overfor deg eller noen tredjepart for) eventuelt innhold du oppretter, overfører eller viser mens du bruker tjenestene og for konsekvensene av dine handlinger (herunder eventuelt tap eller skade som AG kan utsettes for).</p>
<p><strong>8. Eierrettigheter</strong></p>
<p>8.1 Du erkjenner og godtar at AG (eller AGs lisensgivere) har alle juridiske rettigheter, eierrettigheter og interesser i og til tjenestene, deriblant åndsverksrettigheter som fins i tjenesten (enten disse rettighetene er registrerte eller ikke, og uansett hvor i verden disse rettighetene eksisterer).</p>
<p>8.2 Med mindre du skriftlig har samtykket i annet med AG, er det ingenting i vilkårene som gir deg rett til å bruke noen av AGs varemerkenavn, varemerker, tjenestemerker, logoer, domenenavn og andre karakteristiske varemerketrekk.</p>
<p>8.3 Hvis du har mottatt en eksplisitt rettighet til å bruke noen av disse varemerkene i en egen skriftlig avtale med AG, samtykker du i at din bruk av slike varemerker skal være i overensstemmelse med denne avtalen, eventuelle gjeldende bestemmelser i vilkårene og AGs retningslinjer for bruk av merkefordeler som oppdateres fra tid til annen.</p>
<p>8.4 AG erkjenner og godtar at vi ikke har innhentet rettigheter, eiendomsretter eller interesser fra deg (eller dine lisensgivere) under disse vilkårene i eller til eventuelt innhold som du sender inn, legger inn, overfører eller viser på eller gjennom tjenestene, herunder åndsverksrettigheter som fins i dette innholdet (enten disse rettighetene er registrerte eller ikke, og uansett hvor i verden disse rettighetene eksisterer). Dersom ikke annet er skriftlig avtalt med AG, godtar du at du er ansvarlig for å beskytte og håndheve disse rettighetene og at AG ikke er forpliktet til å gjøre dette på dine vegne.</p>
<p>8.5 Du samtykker i å ikke fjerne, utydeliggjøre eller endre informasjon om eierrettigheter (deriblant merknader i forbindelse med opphavsrett og varemerker) som kan være knyttet til eller som fins i tjenestene.</p>
<p>8.6 Med mindre du har mottatt en uttrykkelig skriftlig tillatelse fra AG, samtykker du i at ved bruk av tjenestene vil du ikke bruke noen varemerker, tjenestemerker, varenavn eller logoer for noen bedrifter eller organisasjoner på en måte som kan ha eller har som hensikt å forårsake forvirring angående eieren eller den autoriserte brukeren av slike merker, navn eller logoer.</p>
<p><strong>9. Lisens fra AG</strong></p>
<p>9.1 AG gir deg en personlig, verdensomspennende, vederlagsfri, ikke-overførbar og ikke-eksklusiv lisens til å bruke programvaren som stilles til rådighet av AG som del av tjenestene slik de er stilt til rådighet av AG (referert til som «programvare» nedenfor). Denne lisensen gis utelukkende for at du skal være i stand til å bruke og dra nytte av tjenestene som AG tilbyr, i overensstemmelse med vilkårene.</p>
<p>9.2 I henhold til paragraf 1.2 kan du ikke (og du kan heller ikke gi andre lov til å) kopiere, endre, lage avledede arbeider av, foreta omvendt utvikling av («reverse engineering»), dekompilere eller på annen måte avdekke kilde- eller objektkoden til programvaren eller deler av denne, unntatt i de tilfellene der AG spesifikt har gitt skriftlig tillatelse til dette.</p>
<p>9.3 I henhold til paragraf 1.2, med mindre AG har gitt deg eksplisitt skriftlig tillatelse, kan du ikke tildele (eller dellisensiere) dine rettigheter til å bruke programvaren, gi sikkerhetsinteresser for bruken av programvaren eller på annen måte overføre hele eller deler av rettighetene til bruken av programvaren.</p>
<p><strong>10. Innholdslisens fra deg</strong></p>
<p>10.1 Du beholder opphavsrett og alle andre rettigheter du allerede har, til innhold som du sender inn, poster eller viser på eller gjennom tjenestene.</p>
<p><strong>11. Programvareoppdateringer</strong></p>
<p>11.1 Programvaren du bruker, kan med visse mellomrom automatisk laste ned og installere oppdateringer fra AG. Disse oppdateringene er utformet for å forbedre, tilpasse og videreutvikle tjenestene, og kan være i form av feilrettinger, forbedrede funksjoner, nye programvaremoduler eller fullstendig nye versjoner. Du samtykker i å motta slike oppdateringer (og tillater AG å levere dem til deg) som del av din bruk av tjenestene.</p>
<p><strong>12. Avslutning av ditt forhold til AG</strong></p>
<p>12.1 Vilkårene gjelder inntil de avsluttes av deg eller AG som angitt nedenfor.</p>
<p>12.2 AG kan når som helst avslutte sin juridiske avtale med deg i følgende tilfeller:</p>
<p>(A) hvis du har brutt bestemmelsene i avtalen (eller har opptrådt på slik måte at det klart viser at du ikke har til hensikt å oppfylle vilkårene i avtalen, eller er ute av stand til å oppfylle dem), eller</p>
<p>(B) hvis AG blir pålagt å gjøre dette av gjeldende lovgivning (for eksempel der det er eller blir ulovlig å tilby tjenestene til deg), eller</p>
<p>(C) hvis partneren som AG tilbød deg tjenestene sammen med, har avsluttet sitt forhold til AG eller opphørt å tilby tjenestene til deg, eller</p>
<p>(D) hvis AG går over til å ikke lenger tilby tjenester til brukere i landet der du bor eller der du bruker tjenesten, eller</p>
<p>(E) hvis det ikke lenger etter AGs vurdering er kommersielt forsvarlig for AG å tilby deg tjenestene.</p>
<p>12.3 Ingen bestemmelser i dette avsnittet skal ha innvirkning på AGs rettigheter for levering av tjenester etter avsnitt 4 i vilkårene.</p>
<p>12.4 Når disse vilkårene opphører, skal dette ikke påvirke juridiske rettigheter, forpliktelser og erstatningsansvar som du og AG har nytt godt av, har vært underlagt (eller som har påløpt over tid mens vilkårene har vært i kraft) eller som er uttrykt å fortsette uten tidsbegrensning, og bestemmelsene i paragraf 19.7 skal fortsette å gjelde for slike rettigheter, forpliktelser og erstatningsansvar på ubestemt tid.</p>
<p><strong>13. Utelukkelse av garantier</strong></p>
<p>13.1 Intet i disse vilkårene, herunder punkt 13 og 14, skal utelukke eller begrense AGs garanti eller erstatningsansvar for tap som ikke kan utelukkes eller begrenses i henhold til gjeldende lov. Enkelte jurisdiksjoner tillater ikke utelukkelse av visse garantier eller betingelser eller begrensning eller utelukkelse av ansvar for tap eller skade forårsaket av uaktsomhet, kontraktsbrudd eller brudd på underforståtte vilkår, eller tilfeldige skader eller følgeskader. Følgelig gjelder kun de begrensningene som er lovlige i din jurisdiksjon, og vårt ansvar er begrenset i den utstrekning loven tillater det.</p>
<p>13.2 Du erkjenner og godtar uttrykkelig at din bruk av tjenestene skjer ene og alene på ditt eget ansvar og at tjenestene leveres uten noen form for garanti.</p>
<p>13.3 AG og tilhørende datterselskaper, tilknyttede selskaper og lisensgivere kan i særdeleshet verken bekrefte eller garantere følgende overfor deg:</p>
<p>(A) at din bruk av tjenestene vil svare til dine behov,</p>
<p>(B) at din bruk av tjenestene vil skje uten avbrudd, til rett tid, sikkert eller feilfritt,</p>
<p>(C) at enhver informasjon som du innhenter gjennom bruk av tjenestene, vil være nøyaktig eller pålitelig, og</p>
<p>(D) at driftsmessige eller funksjonelle mangler i programvaren som stilles til rådighet som del av tjenestene, vil bli utbedret.</p>
<p>13.4 Alt materiale som lastes ned eller på annen måte skaffes via bruk av tjenestene, gjøres etter eget skjønn og på egen risiko, og du står selv ansvarlig for eventuell skade på datasystemet ditt eller andre enheter eller tap av data som følge av nedlasting av slikt materiale.</p>
<p>13.5 Ingen råd eller informasjon, verken muntlig eller skriftlig, som du får av AG eller gjennom tjenestene, skal utgjøre en garanti som ikke uttrykkelig fremgår av vilkårene.</p>
<p>13.6 Videre fraskriver AG seg uttrykkelig alle garantier og betingelser, både uttrykte og underforståtte, deriblant underforståtte garantier om salgbarhet, egnethet til et bestemt formål og beskyttelse av opphavsrettigheter.</p>
<p><strong>14. Ansvarsbegrensning</strong></p>
<p>14.1 I henhold til de generelle retningslinjene i paragraf 13.1 ovenfor erkjenner og godtar du uttrykkelig at AG, deres datterselskaper, tilknyttede selskaper og lisensgivere ikke skal være ansvarlig overfor deg for følgende:</p>
<p>(A) Eventuelle direkte, indirekte, tilfeldige eller spesielle skader eller følgeskader som kan ramme deg, uansett årsak og uavhengig av ansvarsgrunnlag. Dette omfatter blant annet tap av fortjeneste (enten direkte eller indirekte tap), eventuelt tap av goodwill eller forretningsomdømme, tap av data, kostnader forbundet med anskaffelse av erstatningsvarer eller -tjenester eller andre immaterielle tap,</p>
<p>(B) eventuelt tap eller skade som rammer deg, blant annet av følgende årsaker:</p>
<p>(I) Avhengighet av at annonsering er fullstendig, nøyaktig eller tilstedeværende, eller som resultat av et forhold eller en transaksjon mellom deg og en annonsør eller sponsor som viser sine annonser i tjenestene,</p>
<p>(II) endringer som AG foretar i tjenestene, eller all permanent eller midlertidig stopp i tjenestene (eller funksjoner innen tjenestene),</p>
<p>(III) sletting, ødeleggelse eller mislykket lagring av innhold eller andre kommunikasjonsdata som vedlikeholdes eller overføres av eller gjennom din bruk av tjenestene,</p>
<p>(IV) at du ikke har gitt AG nøyaktig kontoinformasjon,</p>
<p>(V) at du ikke holder passord eller kontoopplysninger hemmelig.</p>
<p>14.2 Denne begrensningen i AGs ansvar som angitt i paragraf 14.1 ovenfor skal gjelde uansett om AG var gjort oppmerksom på eller burde være oppmerksom på muligheten for slike tap.</p>
<p><strong>15. Retningslinjer angående opphavsrett og varemerker</strong></p>
<p>15.1 I henhold til AGs retningslinjer vil vi svare på meldinger om angivelige brudd på opphavsretten i henhold til gjeldende opphavsrettslovgivning (inklusive, for USA, den amerikanske DMCA-loven (Digital Millennium Copyright Act) og avslutte kontoene til personer som gjentatte ganger krenker disse rettighetene.</p>
<p>15.2 AG har en prosedyre for varemerkeklager som måtte oppstå i forbindelse med våre annonseringstjenester.</p>
<p><strong>16. Annonser</strong></p>
<p>16.1 Noen tjenester støttes av annonseinntekter, og det kan vises annonser og reklame gjennom disse. Slike annonser kan målrettes i forhold til informasjonen som er lagret i tjenestene, søk som utføres via tjenestene, eller annen informasjon.</p>
<p>16.2 Typen, formen på og omfanget av annonser fra AG, som vises gjennom tjenestene, kan endres uten forutgående varsel.</p>
<p>16.3 Ved at AG gir deg tilgang og bruksrett til tjenestene godtar du at AG kan vise annonser gjennom tjenestene.</p>
<p><strong>17. Annet innhold</strong></p>
<p>17.1 Tjenestene kan inneholde hyperkoblinger til andre nettsteder og ressurser eller annet innhold. AG har ingen kontroll over andre nettsteder eller ressurser som stilles til rådighet av andre selskaper eller personer.</p>
<p>17.2 Du erkjenner og godtar at AG ikke er ansvarlig for tilgjengeligheten til slike eksterne nettsteder eller ressurser samt at AG ikke håndterer eller er ansvarlig for annonser, produkter eller annet materiale på eller tilgjengelig fra slike nettsteder eller ressurser.</p>
<p>17.3 Du erkjenner og godtar at AG ikke er ansvarlig for et eventuelt tap eller skade som du måtte lide som følge av at disse nettstedene eller ressursene ikke er tilgjengelige, eller som resultat av at du er avhengig av at annonser, produkter eller annet materiale på eller tilgjengelig fra slike nettsteder eller ressurser er fullstendige, nøyaktige eller tilstedeværende.</p>
<p><strong>18. Endringer i vilkårene</strong></p>
<p>18.1 AG kan tidvis komme til å foreta endringer i de generelle vilkårene og i tilleggsvilkårene. Når slike endringer er foretatt, vil AG gjøre de nye generelle vilkårene tilgjengelig på http://www.stuffonaut.com. Eventuelle nye tilleggsvilkår vil bli gjort tilgjengelig for deg i eller via de berørte tjenestene.</p>
<p>18.2 Du er innforstått med og enig i at hvis du bruker tjenestene etter at de generelle vilkårene eller tilleggsvilkårene er endret, vil AG anse at du med dette har godtatt de oppdaterte generelle vilkårene eller tilleggsvilkårene.</p>
<p><strong>19. Generelle juridiske vilkår</strong></p>
<p>19.1 Gjennom bruken av tjenestene vil du enkelte ganger (som resultat av eller i forbindelse med bruken av tjenestene) kunne komme til å bruke en tjeneste, laste ned programvare eller kjøpe varer som leveres av en annen person eller et annet selskap. Din bruk av slike tjenester, programvare eller varer kan være gjenstand for egne vilkår som gjelder mellom deg og den aktuelle bedriften eller personen. I slike tilfeller har disse vilkårene ikke virkning for ditt juridiske forhold til disse bedriftene eller personene.</p>
<p>19.2 Vilkårene utgjør hele den juridiske avtalen mellom deg og AG, og regulerer din bruk av tjenestene (med unntak av eventuelle tjenester som leveres til deg av AG i samsvar med separat, skriftlig avtale), og erstatter alle tidligere avtaler som kan ha vært inngått mellom deg og AG i forbindelse med tjenestene.</p>
<p>19.3 Du samtykker i at AG kan sende deg meldinger, deriblant meldinger om endringer av vilkårene, via e-post, vanlig post eller innlegg på tjenestene.</p>
<p>19.4 Du samtykker i at dersom AG ikke utøver eller håndhever juridisk rett eller sanksjonsmulighet som fins i vilkårene (eller som tilfaller AG i henhold til gjeldende rett), skal dette ikke tas som formell fraskrivelse av AGs rettigheter. Slike rettigheter eller sanksjonsmuligheter skal derfor fortsatt stå til AGs rådighet.</p>
<p>19.5 Hvis en domstol med aktuell jurisdiksjon fastslår at en bestemmelse i disse vilkårene er ugyldig, skal denne bestemmelsen fjernes fra vilkårene uten å påvirke resten av vilkårene. De gjenværende bestemmelsene i vilkårene skal fortsatt betraktes som gyldige og tvangskraftige.</p>
<p>19.6 Du erkjenner og godtar at hvert enkeltmedlem av gruppen av bedrifter der AG er overordnet, er tredjepartsbegunstiget for vilkårene og at slike bedrifter har rett til å direkte håndheve og basere seg på bestemmelser i vilkårene som tildeler dem en fordel eller rettighet. Ut over dette skal ingen person eller bedrift være tredjepartsbegunstiget i forhold til vilkårene.</p>
<p>19.7 Vilkårene og ditt forhold til AG under vilkårene skal reguleres av lovgivningen i HONG KONG SAR, uten at det tas hensyn til dens lovbestemmelseskonflikter. Du og AG samtykker i å utelukkende være underlagt jurisdiksjonen til domstolene i HONG KONG SAR for avklaring av eventuelle juridiske spørsmål som oppstår i forbindelse med vilkårene. Til tross for dette samtykker du i at AG skal ha mulighet til å søke midlertidige forføyninger (eller tilsvarende juridiske strakstiltak) i ethvert rettsområde.</p>

<p>24. april 2019</p>
</body>
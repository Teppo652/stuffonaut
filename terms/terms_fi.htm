<body>
<h2>Stuffonaut.com verkkopalvelun käyttöehdot</h2>
<p>Nämä käyttöehdot koskevat Stuffonaut.com verkkopalvelun käyttöä. Se on käytettävissä osoitteessa http://www.stuffonaut.com.</p>

<p><strong>1. Käyttäjän suhde Angry Group:iin (AG)</strong></p>
<p>1.1 AG:n tuotteiden, ohjelmien, palveluiden ja verkkosivustojen (joihin viitataan tässä asiakirjassa yhteisellä nimellä Palvelut ja joiden ulkopuolelle jätetään kaikki AG:n erillisellä kirjallisella sopimuksella toimittamat palvelut) käyttämistä sitovat käyttäjän ja AG:n välisen sopimuksen ehdot. "AG:lla" tarkoitetaan Angry Group, Ltd:tä, jonka pääkonttori sijaitsee osoitteessa [cAdddress]. Tässä asiakirjassa selostetaan, miten sopimus syntyy, sekä esitetään eräät sopimuksen ehdot.</p>
<p>1.2 Ellei AG kirjallisesti ilmoita toisin, sopimus AG:n kanssa sisältää aina vähintään tässä asiakirjassa esitetyt ehdot. Näihin viitataan jäljempänä nimityksellä Yleisehdot. </p>
<p>1.3 Yleisehdot muodostavat yhdessä Lisäehtojen kanssa käyttäjän ja AG:n välille juridisesti sitovan sopimuksen, joka koskee Palveluiden käyttöä. On tärkeää lukea ehdot huolellisesti. Tähän sopimukseen viitataan jäljempänä yhteisellä nimityksellä Ehdot.</p>
<p>1.4 Jos Lisäehtojen ja Yleisehtojen välillä on ristiriitaisuuksia, Lisäehdot ovat etusijalla kyseisessä Palvelussa.</p>
<p><strong>2. Ehtojen hyväksyminen</strong></p>
<p>2.1 Käyttäjän on ensin hyväksyttävä Ehdot, jotta hän voi käyttää Palveluita. Käyttäjä ei saa käyttää Palveluita, jos hän ei hyväksy Ehtoja.</p>
<p>2.2 Ehdot voi hyväksyä</p>
<p>(A) napsauttamalla Ehtojen hyväksymispainiketta, jos AG on antanut tällaisen vaihtoehdon Palvelun käyttöliittymässä tai</p>
<p>(B) käyttämällä Palveluita. Tässä tapauksessa käyttäjä ymmärtää ja hyväksyy, että AG katsoo Palveluiden käytön Ehtojen hyväksynnäksi kyseisestä hetkestä eteenpäin.</p>
<p><strong>3. Ehtojen kieli</strong></p>
<p>3.1 Jos AG on toimittanut Ehtojen englanninkielisestä versiosta käännöksen, käyttäjä hyväksyy, että käännös on toimitettu vain lukemisen helpottamiseksi ja että käyttäjän ja AG:n suhdetta säätelevät Ehtojen englanninkieliset versiot.</p>
<p>3.2 Jos Ehtojen englanninkielisen version ja käännöksen välillä on ristiriitaisuuksia, englanninkielinen versio on etusijalla.</p>
<p><strong>4. AG:n Palveluiden toimittaminen</strong></p>
<p>4.1 AG:lla on tytäryhtiöitä ja yhteistyökumppaneita ympäri maailmaa (Tytäryhtiöt ja Yhteistyökumppanit). Joskus kyseiset yritykset toimittavat Palveluita käyttäjälle AG:n puolesta. Käyttäjä ymmärtää ja hyväksyy, että Tytäryhtiöillä on oikeus toimittaa Palveluita käyttäjälle.</p>
<p>4.2 AG kehittää jatkuvasti uusia tuotteita markkinoille parhaan käyttäjäkokemuksen tuottamiseksi. Käyttäjä ymmärtää ja hyväksyy, että AG:n toimittamien Palveluiden muoto ja luonne voivat muuttua ajoittain ilman ennakkoilmoitusta.</p>
<p>4.3 Osana jatkuvaa tuotekehitystä käyttäjä ymmärtää ja hyväksyy, että AG voi lopettaa (pysyvästi tai väliaikaisesti) Palveluiden (tai jonkin Palveluiden ominaisuuden) tarjoamisen käyttäjälle tai kaikille käyttäjille AG:n oman harkinnan mukaan ilman ennakkoilmoitusta. Käyttäjä saa lopettaa Palveluiden käyttämisen milloin tahansa. Käyttäjän ei tarvitse ilmoittaa AG:lle Palveluiden käytön lopettamisesta.</p>
<p>4.4 Käyttäjä ymmärtää ja hyväksyy, että jos AG poistaa tilin käyttöoikeudet, käyttäjää voidaan estää käyttämästä Palveluita, tilin tietoja tai tilin sisältämiä tiedostoja tai muuta sisältöä.</p>
<p><strong>5. Palveluiden käyttäminen</strong></p>
<p>5.1 Käyttäjä sitoutuu käyttämään Palveluita vain tarkoituksiin, jotka ovat (a) Ehtojen ja (b) kyseisellä oikeudenkäyttöalueella sovellettavien lakien, säännösten tai yleisesti hyväksyttyjen käytäntöjen tai ohjeiden mukaisia (mukaan lukien lait, jotka koskevat tietojen tai ohjelmistojen vientiä Yhdysvalloista tai muista asianomaisista maista tai Yhdysvaltoihin tai muihin asianomaisiin maihin).</p>
<p>5.2 Käyttäjä sitoutuu olemaan ryhtymättä Palveluiden (tai niihin liittyvien palvelimien tai verkkojen) toimintaa häiritsevään toimintaan.</p>
<p>5.3 Ellei käyttäjälle ole nimenomaisesti annettu kirjallisella AG:n kanssa tehdyllä erillisellä sopimuksella lupaa siihen, käyttäjä sitoutuu olemaan jäljentämättä, monistamatta, kopioimatta, myymättä tai jälleenmyymättä Palveluita mitään tarkoitusta varten.</p>
<p>5.4 Käyttäjä hyväksyy, että hän vastaa itse täysin (ja että AG:lla ei ole velvollisuuksia käyttäjää tai ulkopuolista osapuolta kohtaan) kaikista Ehtojen mukaisten käyttäjän velvollisuuksien rikkomisesta ja niiden seurauksista (mukaan lukien AG:n mahdollisesti kärsimät menetykset tai vahingot).</p>
<p><strong>6. Yksityisyys ja käyttäjän henkilökohtaiset tiedot</strong></p>
<p>6.1 Käyttäjä saa tietoa AG:n tietosuojamenetelmistä lukemalla AG:n tietosuojakäytännön osoitteista [privacyUrl]. Tässä käytännössä selvitetään, miten AG käsittelee käyttäjän henkilökohtaisia tietoja ja suojaa käyttäjän yksityisyyttä Palveluiden käytön yhteydessä.</p>
<p>6.2 Käyttäjä hyväksyy, että tietoja käytetään AG:n tietosuojakäytäntöjen mukaisesti.</p>
<p><strong>7. Palveluissa oleva sisältö</strong></p>
<p>7.1 Käyttäjä ymmärtää, että kaikki tiedot (kuten tietotiedostot, kirjoitettu teksti, tietokoneohjelmistot, musiikki- ja äänitiedostot tai muut äänet, valokuvat, videot tai muut kuvat), joita käyttäjä voi käyttää Palveluiden osana tai Palveluiden kautta, ovat sisällön alkuperäisen lähettäjän vastuulla. Jäljempänä tällaisia tietoja kutsutaan nimellä Sisältö.</p>
<p>7.2 Käyttäjän tulee olla tietoinen, että Palveluiden osana toimitettu Sisältö, mukaan lukien muun muassa Palveluissa olevat mainokset ja sponsoroitu Sisältö, voi olla kyseisen AG:lle tuotetun Sisällön omistavien sponsoreiden tai mainostajien (tai muiden henkilöiden tai yritysten, jotka toimivat omistajien nimissä) immateriaalioikeuksien suojaamaa. Käyttäjä ei saa muokata, antaa tai ottaa vuokralle, lainata, myydä, jaella tai luoda kyseiseen Sisältöön (joko kokonaan tai osittain) perustuvia johdannaistöitä, ellei AG tai Sisällön omistaja ole antanut siihen nimenomaista lupaa erillisessä sopimuksessa.</p>
<p>7.3 AG pidättää oikeuden (ilman velvoitetta) tarkastaa ennakkoon, arvioida, merkitä, suodattaa, torjua, muokata tai siirtää minkä tahansa Palvelun mitä tahansa Sisältöä. </p>
<p>7.4 Käyttäjä ymmärtää, että Palveluita käyttämällä hän saattaa saada tietoonsa loukkaavana, epäsiveellisenä tai paheksuttavana pitämäänsä Sisältöä ja että käyttäjä käyttää Palveluita omalla vastuullaan.</p>
<p>7.5 Käyttäjä hyväksyy, että hän vastaa itse täysin (ja että AG:lla ei ole velvollisuuksia käyttäjää tai ulkopuolista osapuolta kohtaan) kaikesta käyttäjän luomasta, lähettämästä tai näyttämästä Sisällöstä Palveluiden käyttämisen yhteydessä sekä kaikista käyttäjän toimien seurauksista (mukaan lukien AG:n mahdollisesti kärsimät menetykset tai vahingot).</p>
<p><strong>8. Omistusoikeudet</strong></p>
<p>8.1 Käyttäjä ymmärtää ja hyväksyy, että AG (tai AG:lle käyttöoikeuden myöntäneet tahot) omistaa kaikki Palveluihin liittyvät oikeudet, nimikkeet ja edut, mukaan lukien Palveluissa olevat immateriaalioikeudet (riippumatta siitä, onko kyseiset oikeudet rekisteröity tai missä päin maailmaa ne ovat).</p>
<p>8.2 Ellei käyttäjä ole toisin kirjallisesti AG:n kanssa sopinut, mikään Ehdoissa ei anna käyttäjälle oikeutta käyttää AG:n tavara- tai palvelumerkkejä, logoja, verkkotunnusten nimiä ja muita yksilöiviä brändiominaisuuksia.</p>
<p>8.3 Jos käyttäjälle on annettu erillisellä AG:n kanssa tehdyllä kirjallisella sopimuksella nimenomainen oikeus käyttää kyseisiä brändiominaisuuksia, käyttäjä hyväksyy, että tällaisia ominaisuuksia tulee käyttää kyseisen sopimuksen, kaikkien soveltuvien Ehtojen ja ajoittain päivitettävän AG:n brändiominaisuuksien käyttöä koskevan ohjeiston mukaisesti. </p>
<p>8.4 AG ymmärtää ja hyväksyy, että sillä ei näiden Ehtojen mukaisesti ole mitään oikeuksia tai etuja käyttäjään (tai käyttäjälle käyttöoikeuden antaneisiin tahoihin) nähden tai mihinkään käyttäjän Palveluiden kautta lähettämään, julkaisemaan tai esittämään Sisältöön nähden (riippumatta siitä, onko kyseiset oikeudet rekisteröity tai missä maassa ne ovat voimassa). Jos käyttäjä ei ole toisin AG:n kanssa kirjallisesti sopinut, käyttäjä ymmärtää ja hyväksyy, että hän vastaa kyseisten oikeuksien suojaamisesta ja ylläpitämisestä, ja että AG:lla ei ole velvollisuutta tehdä sitä käyttäjän puolesta.</p>
<p>8.5 Käyttäjä sitoutuu olemaan poistamatta, piilottamatta tai muuttamatta omistusoikeusilmoituksia (mukaan lukien tekijänoikeus- ja tavaramerkkilausunnot), jotka saattavat olla liitettynä Palveluihin tai sisältyä niihin.</p>
<p>8.6 Ellei AG ole nimenomaisesti antanut käyttäjälle kirjallista lupaa siihen, käyttäjä hyväksyy, että Palveluita käyttäessään hän ei käytä minkään yrityksen tai organisaation tavara- tai palvelumerkkejä tai logoja tavalla, joka todennäköisesti tai tarkoituksella aiheuttaa sekaannusta kyseisten merkkien tai logojen omistajista tai luvallisesta käytöstä.</p>

<p><strong>9. AG:n myöntämä käyttöoikeus</strong></p>
<p>9.1 AG myöntää käyttäjälle henkilökohtaisen, maailmanlaajuisen, tekijänoikeusmaksuttoman, ei-siirrettävän ja rajoittamattoman käyttöoikeuden käyttää AG:n käyttäjälle Palveluiden osana toimittamaa ohjelmistoa (johon viitataan jäljempänä nimellä Ohjelmisto). Käyttöoikeuden ainoana tarkoituksena on antaa käyttäjälle mahdollisuus käyttää Palveluita AG:n tarjoamassa muodossa Ehtojen sallimalla tavalla.</p>
<p>9.2 Kohdan 1.2 mukaisesti käyttäjä ei saa (eikä käyttäjä saa antaa kenenkään muun) kopioida, muokata, luoda johdannaistöitä, tutkia valmistustapaa, purkaa tai muuten yrittää selvittää Ohjelmiston tai sen osan lähdekoodia, ellei tätä nimenomaisesti lailla sallita tai vaadita tai ellei AG ole kirjallisesti antanut käyttäjälle lupaa kyseiseen toimenpiteeseen.</p>
<p>9.3 Kohdan 1.2 mukaisesti käyttäjä ei saa luovuttaa Ohjelmiston käyttöoikeutta (tai myöntää alilisenssiä), perustaa siihen mitään etuja tai siirtää muulla tavalla mitään käyttäjän Ohjelmiston käyttöoikeuden osaa, ellei AG ole antanut käyttäjälle nimenomaisesti kirjallista lupaa toimia näin.</p>
<p><strong>10. Käyttäjän myöntämä käyttöoikeus sisältöön</strong></p>
<p>10.1 Käyttäjä säilyttää Palveluiden kautta tai Palveluihin lähetetyn, julkaistun tai esitetyn Sisällön tekijänoikeudet ja muut käyttäjän omistamat oikeudet.</p>
<p><strong>11. Ohjelmistopäivitykset</strong></p>
<p>11.1 Käyttäjän käyttämä Ohjelmisto voi aika ajoin ladata ja asentaa automaattisesti päivityksiä AG:lta. Päivitysten tarkoituksena on parantaa, laajentaa ja kehittää edelleen Palveluita. Päivitykset voivat olla ohjelmointivirheiden korjauksia, laajennettuja toimintoja, uusia ohjelmistomoduuleita ja täysin uusia versioita. Käyttäjä sitoutuu ottamaan vastaan päivityksiä (ja sallimaan AG:lle niiden toimittamisen käyttäjälle) osana Palveluiden käyttöä.</p>
<p><strong>12. Käyttäjän ja AG:n suhteen päättäminen</strong></p>
<p>12.1 Ehdot ovat voimassa, kunnes joko käyttäjä tai AG lopettaa ne alla esitetyllä tavalla.</p>
<p>12.2 AG voi milloin tahansa päättää käyttäjän kanssa tehdyn sopimuksen, jos:</p>
<p>(A) käyttäjä on rikkonut Ehtoja (tai toiminut tavalla, joka selvästi osoittaa, että käyttäjä ei aio noudattaa Ehtoja tai pysty noudattamaan niitä) tai</p>
<p>(B) laki edellyttää sitä AGlta (jos Palveluiden toimittaminen käyttäjälle esimerkiksi muuttuu laittomaksi) tai</p>
<p>(C) kumppani, jonka kanssa AG on tarjonnut Palvelut käyttäjälle, on purkanut liikesuhteensa AG:n kanssa tai lopettanut Palveluiden tarjoamisen käyttäjälle tai</p>
<p>(D) AG on lopettamassa Palveluiden tarjoamisen käyttäjille maassa, jossa käyttäjä asuu tai jossa käyttäjä käyttää palvelua tai</p>
<p>(E) AG:n Palveluiden tarjoaminen käyttäjälle ei enää ole AG:n mielestä taloudellisesti kannattavaa.</p>
<p>12.3 Mikään tämän osan määräyksistä ei vaikuta AG:n oikeuksiin, jotka liittyvät Palveluiden tuottamiseen Ehtojen osan 4 mukaisesti.</p>
<p>12.4 Kun nämä Ehdot lakkaavat olemasta voimassa, se ei vaikuta juridisiin oikeuksiin, velvollisuuksiin ja vastuisiin, joista käyttäjä ja AG ovat saaneet hyötyä, joita on sovellettu (tai jotka ovat kertyneet Ehtojen voimassaoloaikana) tai joiden on ilmoitettu jatkuvan rajoittamattoman ajan. Kohdan 19.7 määräyksiä sovelletaan edelleen tällaisiin oikeuksiin, velvollisuuksiin ja vastuisiin rajoittamattoman ajan.</p>
<p><strong>13. TAKUIDEN KIELTÄMINEN</strong></p>
<p>13.1 MIKÄÄN NÄISSÄ EHDOISSA (MUKAAN LUKIEN OSAT 13 JA 14) EI SULJE POIS TAI RAJOITA AG:n VASTUUTA MENETYKSISTÄ, JOITA EI SAA LAIN MUKAAN SULKEA POIS TAI RAJOITTAA. KAIKKI OIKEUDENKÄYTTÖALUEET EIVÄT SALLI JOIDENKIN TAKUIDEN TAI EHTOJEN POISSULKEMISTA TAI RAJOITTAMISTA TAI HUOLIMATTOMUUDESTA TAI SOPIMUKSEN TAI OLETETTUJEN EHTOJEN RIKKOMISESTA JOHTUVIEN VAHINKOJEN TAI SATUNNAISTA TAI VÄLILLISTÄ VAHINKOA KOSKEVAN VASTUUN POISSULKEMISTA. VASTAAVASTI AINOASTAAN RAJOITUKSET, JOTKA OVAT LAINVOIMAISIA KÄYTTÄJÄN OIKEUDENKÄYTTÖALUEELLA, PÄTEVÄT, JA AG:n VASTUU RAJOITTUU LAIN SALLIMISSA RAJOISSA.</p>
<p>13.2 KÄYTTÄJÄ ON TIETOINEN JA HYVÄKSYY, ETTÄ KÄYTTÄJÄ KÄYTTÄÄ PALVELUA AINOASTAAN OMALLA VASTUULLAAN JA ETTÄ PALVELUT TARJOTAAN KÄYTETTÄVIKSI SELLAISINAAN JA KÄYTETTÄVYYDEN MUKAAN.</p>
<p>13.3 AG, AG:n TYTÄRYHTIÖT TAI AG:LLE KÄYTTÖOIKEUDEN MYÖNTÄNEET TAHOT EIVÄT NIMENOMAISESTI TAKAA KÄYTTÄJÄLLE, ETTÄ:</p>
<p>(A) KÄYTTÄJÄN PALVELUIDEN KÄYTTÖ TÄYTTÄÄ KÄYTTÄJÄN VAATIMUKSET,</p>
<p>(B) KÄYTTÄJÄN PALVELUIDEN KÄYTTÖ ON KESKEYTYMÄTÖNTÄ, OIKEA-AIKAISTA, TURVALLISTA TAI VIRHEETÖNTÄ,</p>
<p>(C) KÄYTTÄJÄN PALVELUIDEN KÄYTÖN KAUTTA HANKKIMAT TIEDOT OVAT OIKEITA TAI LUOTETTAVIA JA</p>
<p>(D) KÄYTTÄJÄLLE PALVELUIDEN OSANA TOIMITETUN OHJELMISTON TOIMINTAVIAT KORJATAAN.</p>
<p>13.4 KÄYTTÄJÄ OTTAA TÄYDEN VASTUUN PALVELUIDEN KAUTTA LATAAMISTAAN TAI MUUTEN HANKKIMISTAAN MATERIAALEISTA TAI TIEDOISTA JA ON YKSIN VASTUUSSA SELLAISISTA TIETOKONEJÄRJESTELMÄLLEEN TAI MUULLE LAITTEISTOLLE AIHEUTUNEISTA VAHINGOISTA TAI TIETOJEN MENETYKSISTÄ, JOTKA JOHTUVAT KYSEISTEN MATERIAALIEN TAI TIETOJEN LATAAMISESTA.</p>
<p>13.5 MITKÄÄN KÄYTTÄJÄN JOKO SUULLISESTI TAI KIRJALLISESTI AG:LTA TAI PALVELUISTA TAI NIIDEN KAUTTA SAAMAT OHJEET TAI TIEDOT EIVÄT LUO MUUTA KUIN EHDOISSA NIMENOMAAN ILMOITETTUA TAKUUTA.</p>
<p>13.6 AG LISÄKSI NIMENOMAISESTI TORJUU PÄTEMÄTTÖMINÄ KAIKKI NIMENOMAISET JA OLETETUT VASTUUT MUKAAN LUKIEN MUUN MUASSA TAKUUN SOVELTUVUUDESTA KAUPANKÄYNTIIN TAI TIETTYYN TARKOITUKSEEN SEKÄ OIKEUKSIEN LOUKKAAMATTOMUUDESTA.</p>
<p><strong>14. VASTUURAJOITUS</strong></p>
<p>14.1 EDELLÄ MAINITUN KOHDAN 13.1 MUKAISESTI AG, AG:n TYTÄRYHTIÖT JA AG:LLE KÄYTTÖOIKEUDEN MYÖNTÄNEET TAHOT EIVÄT VASTAA KÄYTTÄJÄLLE:</p>
<p>(A) MISTÄÄN SUORASTA, EPÄSUORASTA, SATUNNAISESTA, ERITYISESTÄ, VÄLILLISESTÄ TAI TYYPILLISESTÄ VAHINGOSTA, JOSTA KÄYTTÄJÄLLE ON SAATTANUT AIHEUTUA KULUJA MINKÄ TAHANSA VASTUUOPIN PERUSTEELLA. TÄMÄ SISÄLTÄÄ VOITTOJEN MENETYKSEN (SUORAN JA EPÄSUORAN), YRITYKSEN MAINEEN MENETYKSEN, KÄYTTÄJÄN MENETTÄMÄT TIEDOT, VASTAAVIEN TUOTTEIDEN TAI PALVELUIDEN HANKKIMISESTA TAVALLA TAI TOISELLA AIHEUTUNEET KULUT JA MUUT AINEETTOMAT MENETYKSET RAJOITTUMATTA NÄIHIN,</p>
<p>(B) KÄYTTÄJÄLLE MAHDOLLISESTI AIHEUTUNEET TAPPIOT TAI MENETYKSET, JOTKA OVAT JOHTUNEET (RAJOITTUMATTA KUITENKAAN NÄIHIN):</p>
<p>(I) KÄYTTÄJÄN TUKEUTUMISESTA MAINONNAN TÄYDELLISYYTEEN, OIKEELLISUUTEEN TAI OLEMASSAOLOON TAI PALVELUISSA MAINOKSIA NÄYTTÄVÄN MAINOSTAJAN TAI SPONSORIN JA KÄYTTÄJÄN VÄLISEN SUHTEEN TAI LIIKETOIMEN TULOKSESTA,</p>
<p>(II) AG:n PALVELUIHIN MAHDOLLISESTI TEKEMISTÄ MUUTOKSISTA TAI MISTÄ TAHANSA PYSYVÄSTÄ TAI VÄLIAIKAISESTA PALVELUIDEN (TAI PALVELUISSA OLEVAN OMINAISUUDEN) TOIMITTAMISEN LOPETTAMISESTA,</p>
<p>(III) KÄYTTÄJÄN PALVELUIDEN KÄYTÖSSÄ TAPAHTUNEESTA SISÄLLÖN TAI PALVELUJEN KAUTTA YLLÄPIDETYN TAI VÄLITETYN MUUN TIEDON POISTAMISESTA, VIOITTUMISESTA TAI TALLENTAMISEN EPÄONNISTUMISESTA,</p>
<p>(IV) SIITÄ, ETTÄ KÄYTTÄJÄ EI OLE TOIMITTANUT AG:LLE TARKKOJA TILITIETOJA,</p>
<p>(V) SIITÄ, ETTÄ KÄYTTÄJÄ EI OLE PITÄNYT SALASANAA TAI TILIN TIETOJA TURVATTUINA JA LUOTTAMUKSELLISINA.</p>
<p>14.2 EDELLÄ KAPPALEESSA 14.1 MAINITUT AG:n VASTUURAJOITUKSET KÄYTTÄJÄÄ KOHTAAN OVAT VOIMASSA, VAIKKA AG:LLE OLISI ILMOITETTU TAI SEN OLISI PITÄNYT OLLA TIETOINEN TÄLLAISTEN VAHINKOJEN MAHDOLLISUUDESTA.</p>
<p><strong>15. Tekijänoikeutta ja tuotemerkkejä koskevat käytännöt</strong></p>
<p>15.1 AG:n käytäntö on reagoida kaikkiin sovellettavien kansainvälisten immateriaalioikeuksia koskevien lakien (mukaan lukien Yhdysvaltojen DMCA-laki) mukaisia väitettyjä tekijänoikeusloukkauksia koskeviin ilmoituksiin ja lakkauttaa toistuvasti rikkomuksiin syyllistyneiden tilit.</p>
<p>15.2 AG:lla on tavaramerkkivalituskäytäntö liittyen AG:n mainostoimintaan.</p>
<p><strong>16. Mainokset</strong></p>
<p>16.1 Osa Palveluista on mainosrahoitteisia, joten palvelun käyttäjät näkevät mainoksia. Kyseiset mainokset voidaan kohdistaa Palveluihin tallennettujen tietojen sisältöön, Palveluiden kautta tehtäviin kyselyihin tai muihin tietoihin.</p>
<p>16.2 AG:n Palveluiden yhteydessä näytettävän mainonnan menetelmät ja laajuus vaihtelevat ja niitä voidaan muuttaa ilman ennakkoilmoitusta.</p>
<p>16.3 Käyttäjä hyväksyy, että AG voi näyttää tällaisia mainoksia Palveluissa, vastineena sille, että AG antaa käyttäjälle Palveluiden käyttöoikeuden.</p>
<p><strong>17. Muu sisältö</strong></p>
<p>17.1 Palvelut voivat sisältää hyperlinkkejä verkkosivustoihin, -sisältöön tai -resursseihin. AG:lla ei välttämättä ole mahdollisuutta hallita AG:n ulkopuolisten yritysten tai henkilöiden tuottamia verkkosivustoja tai -resursseja.</p>
<p>17.2 Käyttäjä ymmärtää ja hyväksyy, että AG ei vastaa kyseisten ulkoisten sivustojen tai resurssien käytettävyydestä eikä tue kyseisissä sivustoissa tai resursseissa käytettävissä olevaa mainontaa, tuotteita tai muuta materiaalia.</p>
<p>17.3 Käyttäjä ymmärtää ja hyväksyy, että AG ei vastaa tappioista tai vahingoista, jotka ovat syntyneet käyttäjälle kyseisten ulkoisten sivustojen tai resurssien käytettävyydestä tai jotka syntyvät käyttäjän luottamuksesta kyseisissä sivustoissa tai resursseissa olevan mainonnan, tuotteiden tai muun materiaalin täydellisyyteen, oikeellisuuteen tai olemassaoloon.</p>
<p><strong>18. Muutokset Ehtoihin</strong></p>
<p>18.1 AG voi aika ajoin tehdä muutoksia Yleisehtoihin tai Lisäehtoihin. Kun muutoksia tehdään, AG toimittaa Yleisehtojen uuden kopion saataville osoitteessa http://www.stuffonaut.com, ja uudet Lisäehdot tuodaan käyttäjän saataville niihin liittyvissä Palveluissa tai Palveluiden kautta.</p>
<p>18.2 Käyttäjä ymmärtää ja hyväksyy, että jos käyttäjä käyttää Palveluita Yleisehtojen tai Lisäehtojen muuttamispäivän jälkeen, AG katsoo käytön päivitettyjen Yleisehtojen tai Lisäehtojen hyväksynnäksi.</p>
<p><strong>19. Yleiset juridiset ehdot</strong></p>
<p>19.1 Käyttäessään Palveluita käyttäjä saattaa joskus (Palveluiden käytön tuloksena tai niiden käyttöön liittyen) käyttää palvelua, ladata ohjelmiston tai ostaa tavaran, jonka toinen henkilö tai yritys on tuottanut. Käyttäjän kyseisten muiden palveluiden, ohjelmistojen tai tavaroiden käyttöä saattavat sitoa erilliset ehdot, jotka solmitaan käyttäjän ja kyseisen yrityksen tai henkilön välille. Jos näin on, Ehdot eivät vaikuta käyttäjän ja näiden toisten yritysten tai henkilöiden väliseen juridiseen suhteeseen.</p>
<p>19.2 Ehdot muodostavat kokonaisuudessaan käyttäjän ja AG:n välisen sopimuksen ja ne säätelevät käyttäjän Palveluiden käyttöä (pois lukien palvelut, jotka AG saattaa tuottaa käyttäjälle erillisellä kirjallisella sopimuksella). Ehdot korvaavat kokonaan käyttäjän ja AG:n väliset aiemmat sopimukset, jotka liittyvät Palveluihin.</p>
<p>19.3 Käyttäjä hyväksyy, että AG lähettää käyttäjälle mm. Ehtojen muutoksia koskevia ilmoituksia sähköpostitse, tavanomaisen postin tai Palveluiden kautta.</p>
<p>19.4 Käyttäjä hyväksyy, että jos AG ei käytä laillista oikeutta tai hyvityskeinoa, joka sisältyy Ehtoihin (tai johon AG:lla on etuoikeus sovellettavan lainsäädännön nojalla), AG:n ei katsota virallisesti luopuneen oikeuksistaan ja kyseiset oikeudet tai hyvityskeinot ovat edelleen AG:n käytettävissä.</p>
<p>19.5 Jos jokin tuomioistuin, jolla on tuomiovalta kyseisessä asiassa, päättää, että Ehtojen määräys on toimeenpanokelvoton, kyseinen määräys poistetaan Ehdoista ilman että se vaikuttaa Ehtojen muihin kohtiin. Muut Ehtojen määräykset ovat edelleen voimassa ja täytäntöönpanokelpoisia.</p>
<p>19.6 Käyttäjä ymmärtää ja hyväksyy, että jokainen yritys, joka kuuluu konserniin, jonka emoyhtiö AG on, katsotaan Ehtojen ulkopuoliseksi edunsaajaksi. Käyttäjä myös ymmärtää ja hyväksyy, että tällaiset muut yritykset voivat suoraan panna täytäntöön kaikki Ehtojen määräykset, joissa kyseiset yritykset ovat edunsaajia (tai joissa oikeudet ovat niiden puolella) ja luottaa näihin Ehtojen määräyksiin. Mikään muu henkilö tai yritys ei ole Ehtojen ulkopuolinen edunsaaja.</p>
<p>19.7 Ehtoihin sekä käyttäjän ja AG:n väliseen Ehtojen mukaiseen suhteeseen sovelletaan Hong Kong SAR:in lakeja lainvalintamääräyksistä riippumatta. Käyttäjä ja AG hyväksyvät sen, että yksinomainen lainkäyttöoikeus kuuluu Hong Kong SAR:in tuomioistuimille, joissa ratkaistaan Ehtoihin liittyvät juridiset ristiriidat. Tästä huolimatta käyttäjä hyväksyy, että AG voi silti hakea kieltotoimia (tai vastaavia välittömiä juridisia toimia) millä tahansa oikeudenkäyttöalueella.</p>
<br>

<p>24.4.2019.</p>